---
layout: page
---

# LAGSPEL

Slaget vid Nissan kan spelas av mer än två spelare; de delas då upp i
två lag. Spelet följer alla de grundläggande [reglerna](regler.html),
med följande skillnader:

## Laguppdelning & förberedelser

### Tre spelare
En spelare spelar ensam mot de två andra.

- Den ensamme spelaren använder hela sin vanliga kortlek (tre ledare +
  neutrala kort).
- De som spelar tillsammans använder sin kortlek, utökad med en extra
  ledare. De delar upp leken mellan sig, två ledare var. Neutrala kort
  fördelas enligt överenskommelse mellan spelarna, som sedan blandar
  sina lekar och drar kort som vanligt (baserat på spelets storlek, I-III).

Turordningen går fram och tillbaka mellan lagen. I laget som har två
spelare så turas spelarna om, de agerar alltså bara varannan tur.

Exempel: A (Danmark) spelar mot B och C (Norge). A börjar (för hen är
Danmark), sedan är det B:s tur. Sedan spelar A igen och sedan
B. Spelet fortsätter med A, B, A, C, A, B, A, C, A, osv...

### Fyra spelare
Spela två mot två. Båda lagen använder varsin extra ledare och delar
upp dem mellan sig, två ledare var. Neutrala kort fördelas enligt
överenskommelse mellan spelarna, som sedan blandar sina lekar och drar
kort som vanligt (baserat på spelets storlek, I-III).

Placera spelarna runt bordet så att varannan spelare kontrollerar
Danskarna och varannan spelare styr Norrmännen. De allierade spelarna
står alltså mitt emot varandra. Turordningen går medsols runt bordet i en
cirkel. Det danska laget väljer själva vilken av de två spelarna som
ska göra första draget (innan de har dragit sin starthand).

### Fem spelare
Spela tre mot två.
- Laget med två spelare spelar med fyra ledare och uppdelad lek (två
  ledare per person).
- Laget med tre spelare spelar med endast tre ledare (en ledare per
  person). Dessa spelare kommer att börja med alla sina kort på hand
  och drar alltså aldrig några nya kort.

Om en spelare får slut på kort på hand så är spelet slut och går till
poängräkning. Precis som i grundspelet kan spelet också vinnas genom
att dräpa motståndarens kung.

### Sex spelare och uppåt
Spela tre mot tre, tre mot fyra, eller fyra mot fyra. Varje spelare
har endast kort från en ledare. De neutrala korten delas upp innan
matchens start. Använd extra ledare i de lag som har fyra spelare.

## Utslagen ledare
Om en ledare stupar kan spelaren med ledarens kort fortfarande styra
ett skepp per tur med hjälp av att spela ett kort som neutralt, med
aktiveringsvärde 1.
